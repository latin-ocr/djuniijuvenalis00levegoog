SA'PIRA vn. 55

Nemo dabit regum, quanti subsellia constent, 45
Et quae conducto pendent anabathra tigillo,
Quaeque reportandis posita est orchestra cathedris.
Nos tamen hoc agimuS, tenuique in pulvere sulcos
DucimuS, et littus sterili versamus aratro.
Nam, si discedaS, laqueo tenet ambitiosi 50
Consuetudo mali: tenet insanabile multos
Scribendi cacoetheS, et aegro in corde senescit.
Sed vatem egregium, cui non sit publica vena,
Qui nihil expositum soleat deducere, nec qui
Communi feriat carmen triviale moneta, 55
Hunc, qualem nequeo monstrare, et sentio tantum,
Anxietate carens animus facit, omnis acerbi
Impatiens, cupidus silvarum, aptusque bibendis
Fontibus Aonidum. Neque enim cantare sub antro
Pierio, thyrsumve potest contingere sana 60
Paupenas atque aeris inope, quo nocte dieque
Corpus eget: satur est, quum dicit Horatius, Euoe!
Quis locus-ingenim nisi quum se carmine solo
Vexant, et dominis Cirrhae N ysaeque seruntur
Pectora nostra, duas non admittentia curas? 65
Magnae mentis opus nec de lodice paranda
Attonitae, currus et equos faciesque deorum
Adspicere, et qualis Rutulum confundat Erinnys. s
Nam si Virgilio puer et tolerabile deesset
Hospitium, caderent omnes a crinibus hydri : 70
Surda nihil gemeret grave buccina. Poscimus, ut sit
Non minor antiquo Rubrenus Lappa cothurnO,
Cujus et alveolos et laenam pignerat Atreus.
Non habet infelix Numitor, quod mittat amico:

