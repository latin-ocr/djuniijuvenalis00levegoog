66 n. mnu JUVENALIS

Nec per conventus et cuncta per oppida curvis ·
Unguibus ire parat nummos raptura Celaeno: 130
Tunc licet a Pico numeres genus 3 altaque si te
Nomina delectant, omnem Titanida pugnam
Inter majores ipsumque Promethea ponas ε
De quocunque voles proavum tibi sumito libre. χ
Quod si praecipitem rapit ambitio atque libido, 135.
Si frangis virgas sociorum in sanguine, si te
Delectant hebetes lasso lictore secures ;
Incipit ipsorum contra te stare parentum
Nobilitas, claramque facem praeserre pudendis-x ·
Omne animi vitium tanto conspectius in se 140
Crimen habet, quanto major, qui peccat, habetur.
Quo mihi te solitum falsas signare tabellas
In templis, quae fecit avuS, statuamque parentis
Ante triumphalem? quo, si nocturnus adulter
Tempora Santonico velas adoperta cucullo? 145
Praeter majorum cineres atque ossa volucri
Carpento rapitur pinguis DamasippuS, et ipse,
Ipse rotam adstringit multo sufflamine consul:
Nocte quidem ; sed luna videt, sed sidera testes
Intendunt oculos„ Finitum tempus honoris 150
Quum fuerit, clara Damasippus luce flagellum
Sumet, et occursum nunquam trepidabit amici
Jam senis, ac virga prior annuet, atque maniplos
Solvet, et infundet jumentis hordea lassis..
Interea, dum lanatas torvumque juvencum 155
More Numae caedit Jovis ante altaria, jurat
Solam Eponam et facies olida ad praesepia pictas.
Sed quum pervigiles placet instaurare popinas;

,ζμ

 

 

 

 

