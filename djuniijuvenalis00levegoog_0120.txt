110 D. JUNII JUVENALIs

Ut non ter decies respiret? Conscia matri

Virgo fuit: ceras nunc hac dictante pusillas

Implet, et ad moechos dat eisdem ferre cinaedis. 30
Sic natura jubet: velocius et citius nos

Corrumpunt vitiorum exempla domestica, magnis

Quum subeunt animos auctoribus. Unus et alter
Forsitan haeo spernant juveneS, quibus arte benigna

Et meliore luto finxit praecordia Titan: 35
Sed reliquos fugienda patrum vestigia ducunt,

Et monstrata diu veteris trahit orbita culpae.

Abstineas igitur damnandis τ hujus enim vel

Una potens ratio est, ne crimina nostra sequantur

Ex nobis geniti3 quoniam dociles imitandis 40
Turpibus ac pravis omnes sumus 3 et Catilinam
Quocunque in populo videas, quocunque sub axe3

Sed nec Brutus erit, Bruti nec avunculus usquam.

Nil dictu soedum visuque haec limina tangat,

Intra, quae puer est. Procul hinc, procul inde puellae 45
Lenonum et cantus pernoctantis parasiti.

Maxima debetur puero reverentia. Si quid

Turpe paras, ne tu pueri· contempseris annos ε

Sed peccaturo obstet tibi filius infans.

Nam si quid dignum censoris fecerit ira 50
Quandoque, et similem tibi senon corpore tantum

Nec vultu dederit, morum quoque filius, et qui

Omnia deterius tua per vestigia peccet,

Corripies nimirum et castigabis acerbo ·
Clamore, ac post haec tabulas mutare parabis. 55
Unde tibi frontem libertatemque 'parentia

Quum facias pejora senex, vacuumque cerebro

 

