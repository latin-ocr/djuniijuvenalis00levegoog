SATIRA XVI. 127

Consensu magno efficiunt, curabilis ut sit
Vindicta et gravior, quam injuria. Dignum erit ergo
Declamatoris mulino corde Vagelli,
Quum duo crura habeas, offendere tot caligas, tot
Millia clavorum. Quis tam procul absit ab Urbe? 25
Praeterea quis tam Pyladea, molem aggeris ultra
Ut veniat? Lacrymae siccentur protenus, et se
Excusaturos non sollicitemus amicos.
Da testem, judex quum dixerit ε audeat ille,
Nescio quiS, pugnos qui vidit, dicere, Vidi? 30
Et credam dignum barba, dignumque capillis
Majorum. Citius falsum producere testem
Contra paganum possis, quam vera loquentem
Contra fortunam armati contraque pudorem.
Praemia nunc alia, atque alia emolumenta notemus 35
sacramentorum. Convallem ruris aviti
ImprobuS‚ aut campum mihi si vicinus ademit,
Et sacrum effodit medio de limite saxum,
Quod mea cum vetulo coluit puls annua libo ;
Debitor aut sumptos pergit non reddere nummOS, - 40
Vana supervacui dicens chirographa ligni:
Exspectandus erit, qui lites inchoet, annus
Totius populi: sed tunc quoque mille serenda
Taedia, mille morae3 toties subsellia tantum
Sternuntur ; jam facundo ponente lacernas 45
Caedicio, et Fusco jam micturiente, parati
Digredimur lentaque fori pugnamus arena.
Ast inis, quos arma tegunt et balteus ambit,
Quod placitum est ipsis, praestatur tempus agendi,
N ec res atteritur longo sufflamine litis. 50

