SATIRA 11.

Montanum positis audiret vulgus aratris-

Quid non proclames„in corpore judicis ista

Si videas? Quaero, an deceant multicia testem ?
Acer, et indomitus, libertatisque magister,
Cretice‚ perluces. Dedit hanc contagio labem,
Et dabit in plures3 sicut grex totus in agris
Unius scabie cadit et porrigine porci,

Uvaque conspecta livorem ducit ab uva. s‘

Foedius hoc aliquid quandoque audebis amictu.

Nemo repente venit turpissimus. Accipient te
Paulatim, qui longa domi redimicula sumunt
Frontibus, et toto posuere monilia colle,

Atque Bonam tenerae placant abdomine porcae,
Et magno cratere, Deam. Sed more sinistro ·
Exagitata procul non intrat foemina limen.
Solis ara Deae maribus patet. Ite profanat Ξ
clamatur: nullo gemit hic tibicina cornu.
Talia secreta coluerunt Orgia taeda

Cecropiam soliti Baptae lassare Cotytto.

Ille supercilium madida fuligine tactum
Obliqua producit acu, pingitque trementes
Attollens oculos t vitreo bibit ille Priap0‚
Reticulumque comis auratum ingentibus implet,
Caerulea indutus scutulata, aut galbana rasa,
Et per Junonem domini jurante ministro.

Ille tenet speculum, pathici gestamen OthoniS, ⁹

Actoris Aurunci spolium, quo se ille videbat
Armatum, quum jam tolli vexilla juberet.
Res memoranda novis annalibus, atque recenti
Historia, speculum civilis sarcina belli.

60

65

70

75

80

85

